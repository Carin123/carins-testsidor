---
section: Redigering
title: Entiteter
date: 2019-01-16
tags:
- redigering
- entiteter
order: 13
---

## Söka fram entiteter
När du ska lägga till en entitet är första steget att göra en sökning för att se om entiteten redan finns eller inte. Klicka på plustecknet vid entitetsrubriken. En sidorutan öppnas till höger - "Lägg till entitet/Agent". Högst upp i sidorutan finns en sökruta. 

Sökningen görs antingen via:

**Fritextsök:**  Gör en bred sökning genom att skriva in text i sökfältet i sidorutan och få fram ett sökresultat.

**Sök i typer:** Välj en “typ” i listan i kombination med en fritextsökning. Då blir sökresultatet specifikt för den valda typen. För att se alla entiteter av en viss typ, tryck Enter eller skriv * i sökfältet.

### Lägg till entitet eller skapa lokal entitet
När du gjort en entitetssökning kan du: 

**Lägga till entitet:**
Om du fått fram ett önskat sökresultat kan du lägga till den relevanta entiteten genom att klicka på plustecknet till vänster om entiteten - “Lägg till". Entiteten lägger sig då i posten som en länk. Du kan även välja att granska entiteten innan du väljer att lägga till den. Klicka då på entitetens rubrik. Entiteten öppnas i ny flik.  

**Skapa lokal entitet:**
Om du inte hittar en relevant länkad entitet att lägga till, kan du i vissa fall i stället skapa en lokal entitet. Klicka på Skapa lokal entitet, längst ner till höger i sidorutan. Välj typ av entitet i listan eller sök direkt på entitetsrubriken och välj sedan.

## Duplicera entitet
Det går i vissa fall att duplicera en entitet. Klicka på ikonen med tre prickar, till höger om entiteten - "Hantera". Välj Duplicera entitet. Entiteten dupliceras och den nya entiteten lägger sig under den kopierade.

## Kopiera till urklipp
Det går i vissa fall att kopiera en entitet till urklipp. Klicka på ikonen med tre prickar, till höger om entiteten - "Hantera". Välj Kopiera till urklipp. När du väljer kopiera till urklipp, sparas den lokala entiteten i tjänstens minne samtidigt som tjänsten känner av var entiteten kan klistras in där formatet tillåter. En klistra-in-ikon lägger sig där det går att klistra in urklippet. Du kan kopiera över entiteter mellan poster, om du till exempel har flera poster öppna i olika flikar.

Kopiera till urklipp:  
?????????
<br>
Klistra in urklipp:  
![Klistra in urklipp](klistraurklipp.png)
