---
section: Redigering
title: Skapa ny
order: 13
date: 2020-01-15
tags:
- search
- import
- under arbete
---

## Redigera och uppgradera

### Checklista Librispraxis
Följ Checklista Librispraxis [LÄNK] när du redigerar och/eller uppgraderar en post. Följ också anvisningarna för katalogisering samt anvisningar för klassifikation, genre och ämnesord.
Se också rubrikerna Generell beskrivning, Materialtyper, Agenter och Ämnesord nedan.

### Redigera
Läs under Att använda verktyget, Redigeringsläge [LÄNK].

### Uppgradera
Med uppgradera menas att komplettera och redigera posten enligt anvisningar (se Checklista Librispraxis) [LÄNK] och därefter ändra beskrivningsnivå. Många poster kommer in i Libris som förhandsinformation eller på preliminär nivå. Katalogisatören uppgraderar posten när ett exemplar finns tillgängligt och ändrar till godkänd beskrivningsnivå. Därefter lägger man på bestånd. Läs mer om beskrivningsnivå under Adminmetadata, Beskrivningsnivå.
Använd gärna funktionen Berika från mall vid uppgradering av förhandsposter.

## Berika från mall
Det går att lägga till flera egenskaper samtidigt i en post genom att välja Berika från mall. Gå till Redigering och klicka på verktygsikonen. Välj relevant mall. Posten berikas nu med egenskaper från mallen, om de inte redan finns i posten. 
Berika från mall hämtar dock inte underliggande egenskaper, till exempel Plats under Utgivning.  
Det går inte heller att ändra instanstyp med hjälp av Berika från mall.  
Om det i posten som ska berikas finns uppenbara felaktigheter, är det bättre att först radera dessa egenskaper innan man använder funktionen Berika från mall. Detta gör det möjligt att få med korrekta uppgifter från mallen.  

Berika från mall:   

![Berika från mall](berika.png)  

När Berika från mall har använts visas en text som beskriver hur många egenskaper från mallen som har lagts till. Ange därefter korrekt metadata för respektive egenskap med hjälp av hjälptexterna och spara posten.  

